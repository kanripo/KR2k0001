# -*- mode: mandoku-view -*-
#+TITLE: 三輔黃圖
#+DATE: 2015-09-23 10:05:13
#+PROPERTY: LASTPB  <md:KR2k0001_SBCK_000-1a>
#+PROPERTY: JUAN 1

<md:KR2k0001_SBCK_001-1a>¶革¶
禹貢九州舜置十二牧雍其一也古豐鎬之地平王東¶
遷以岐豐之地賜秦襄公至孝公始都咸陽(秦孝公十/二年於渭)¶
(北作咸陽/徙都之)咸陽在九&KR0580;山渭水北山水俱在南故名咸¶
陽秦并天下置内史以領闗中項籍滅秦分其地為三¶
以章邯為雍王都廢丘(今興平/縣地)司馬忻為塞王都櫟陽
<pb:KR2k0001_WYG_001-1b>
董翳為翟王都髙奴(今延川/金明縣)謂之三秦漢髙祖入闗定¶
三秦元年更為渭南郡九年罷郡復為内史五年髙帝¶
在洛陽婁敬説曰夫秦地被山帶河四塞以為固卒然¶
有急百萬衆可立具因秦之故資甚美膏腴之地此所<md:KR2k0001_SBCK_001-1b>¶謂天府陛下入闗而都之山東雖亂秦故地可全而有¶
也又田肯賀髙帝曰陛下治秦中秦形勢之國帶河阻¶
山持㦸百萬秦得百二焉地勢便利其以下兵於諸侯¶
猶居髙屋之上建瓴水也自是漢始都之景帝分置左
<pb:KR2k0001_WYG_001-2a>
右内史此為右内史武帝太初元年改内史為京兆尹¶
與左馮翊右扶風謂之三輔其輔俱在長安古城中¶
　　三輔治所¶
京兆在故城南尚冠里(京大也天子曰兆民公羊曰/京大也師衆也天子所居)¶
馮翊在故城内太上皇廟西南(馮憑也翊輔也翊輔/京師也其地今同州)¶
扶風在夕隂街北(扶持也助也言助/風化也今岐州)¶
三輔者謂主爵中尉及左右内史漢武帝改曰京兆尹<md:KR2k0001_SBCK_001-2a>¶左馮翊右扶風共治長安城中是為三輔三輔郡皆有
<pb:KR2k0001_WYG_001-2b>
都尉如諸郡京輔都尉治華隂左輔都尉治髙陵右輔¶
都尉治郿王莽分長安城旁六鄉置帥各一人分三輔¶
為六都尉渭城安陵以西北至栒邑義渠十縣屬京尉¶
大夫府居故長安寺髙陵以北十縣屬師尉大夫府居¶
故廷尉府新豐以東至湖十縣屬翊尉大夫府居城東¶
霸陵杜陵以東至藍田西至武功郁夷十縣屬光禄大¶
夫府居城西茂陵槐里以西至汧十縣屬扶尉大夫府¶
居城西長陵池陽以北祋祤十縣屬列尉大夫府居後
<pb:KR2k0001_WYG_001-3a>
漢光武之後扶風出治槐里馮翊出治髙陵(案百官表/顔師古注)¶
(引黄圖云京兆在尚冠前街東入故中尉府馮翊在太/上皇廟西入右扶風在夕隂街北入故主爵府長安以)<md:KR2k0001_SBCK_001-2b>¶(東為京兆長陵以北為左/馮翊渭北以西為右扶風)¶
　　咸陽故城(在今咸陽/東二十里)¶
自秦孝公至始皇帝胡亥並都此城案孝公十二年作¶
咸陽築冀闕徙都之始皇二十六年徙天下髙貲富豪¶
於咸陽十二萬户諸廟及臺苑皆在渭南秦每破諸侯¶
徹其宫室作之咸陽北坂上南臨渭自雍門以東至涇
<pb:KR2k0001_WYG_001-3b>
渭殿屋複道周閣相屬所得諸侯美人鐘鼓以充之二¶
十七年作信宫渭南已而更命信宫為極廟象天極自¶
極廟道通驪山作甘泉前殿築甬道自咸陽屬之始皇¶
窮極奢侈築咸陽宫因北陵營殿端門四達以制紫宫¶
象帝居引渭水灌都以象天漢横橋南渡以法牽牛橋<md:KR2k0001_SBCK_001-3a>¶廣六丈南北二百八十歩六十八間八百五十柱二百¶
一十二梁橋之南北隄&KR0819;立石柱咸陽北至九嵕甘泉¶
南至鄠杜東至河西至汧渭之交東西八百里南北四
<pb:KR2k0001_WYG_001-4a>
百里離宫别館相望聯屬木衣綈綉土被朱紫宫人不¶
移樂不改懸窮年忘歸猶不能徧¶
　　宫(馳道/閣¶附)
萯陽宫秦文王所起在今鄠縣西南二十三里¶
棫楊宫秦昭王所作在今岐州扶風縣東北¶
西垂宫文公元年居垂宫¶
平陽封宫武公元年伐彭戲氏至于華山下居於平陽¶
封宫<md:KR2k0001_SBCK_001-3b>¶
<pb:KR2k0001_WYG_001-4b>
槖泉宫皇覽曰秦穆公冡在槖泉宫祈年觀下¶
步髙宫在新豐縣亦名市丘城¶
步夀宫在新豐縣步髙宫西¶
虢宫秦宣太后起在今岐州虢縣界¶
長楊宫在今盭厔縣東南三十里本秦舊官至漢修飾¶
之以備行幸宫中有垂楊數畝因為宫名門曰射熊觀¶
秦漢游獵之所¶
蘄年宫穆公所造廟記曰蘄年宮在城外秦始皇本紀
<pb:KR2k0001_WYG_001-5a>
蘄年宫在雍¶
梁山宫始皇幸梁山在好畤¶
信宫亦曰咸陽宫(解見/前)<md:KR2k0001_SBCK_001-4a>¶興樂宫秦始皇造漢修飾之周回二十餘里漢太后常¶
居之¶
朝宫始皇三十五年以咸陽人多先王之宫庭小曰吾¶
聞周文王都豐武王都鎬豐鎬之間帝王之都也乃營¶
朝宫於渭南上林苑庭中可受十萬人車行酒騎行炙
<pb:KR2k0001_WYG_001-5b>
千人唱萬人和收天下兵(古以銅/為兵)聚之咸陽銷以為鐘¶
鐻髙三丈鐘小者皆千石也銷鋒鏑以為金人十二以¶
弱天下之人立於宫門(三輔舊事云鑄金/狄人立阿房殿前)坐髙三丈銘¶
其後曰皇帝二十六年初兼天下改諸侯為郡縣一法¶
律同度量大人來見臨洮其大五丈足跡六尺銘李斯¶
篆䝉恬書董卓悉椎破銅人銅臺以為小錢英雄記曰<md:KR2k0001_SBCK_001-4b>¶昔大人見臨洮而銅人鑄臨洮生卓而銅人毁天下大¶
亂卓身滅抑有以也餘二人魏明帝欲徙詣洛陽清明
<pb:KR2k0001_WYG_001-6a>
門裏載至霸城重不可致便留之¶
阿房宫亦曰阿城恵文王造宫未成而亡始皇廣其宫¶
規恢三百餘里離宫别館彌山跨谷輦道相屬閣道通¶
驪山八十餘里表南山之顛以為闕絡樊川以為池作¶
阿房前殿東西五十步南北五十丈上可坐萬人下建¶
五丈旗以木蘭為梁以磁石為門(磁石門乃阿房北闕/門也門在阿房前悉)¶
(以磁石為之故専其目令四夷朝者有隠/甲皆以入門而脅止以示神亦曰却胡門)周馳為複道¶
度渭屬之咸陽以象太極閣道抵營室也阿房宫未成
<pb:KR2k0001_WYG_001-6b>
欲更擇令名名之作宫阿基旁故天下謂之阿房宫隠<md:KR2k0001_SBCK_001-5a>¶宫徒刑者七十餘萬人乃分作阿房宫¶
或作驪山蘭池宫始皇三十一年為微行咸陽與武士¶
四人俱夜出逢蘭池注渭城縣有蘭池宫¶
鐘宫在鄠縣東北二十五里始皇收天下兵銷為鍾鐻¶
此或其處也¶
馳道案秦本紀始皇二十七年治馳道注曰馳道天子¶
道也蔡邕曰馳道天子所行道也今之中道然漢書賈
<pb:KR2k0001_WYG_001-7a>
山𫝊曰秦為馳道於天下東窮燕齊南極吳楚江湖之¶
上濱海之觀畢至道廣五十步三丈而樹厚築其外隠¶
以金椎樹以青松漢令諸侯有制得行馳道中者行旁¶
道無得行中央三丈也不如令沒入其車馬<md:KR2k0001_SBCK_001-5b>¶雲閣二世所造起雲閣欲與南山齊¶
朢夷宫在涇陽縣界長平觀道東北臨涇水以望北夷¶
以為宫名¶
林光宫胡亥所造從廣各五里在雲陽縣界
<pb:KR2k0001_WYG_001-7b>
　　漢長安故城¶
漢之故都髙祖七年方修長安宫城自櫟陽徙居此城¶
本秦離宫也初置長安城本狹小至恵帝更築之按恵¶
帝元年正月初城長安城三年春𤼵長安六百里内男¶
女十四萬六千人三十日罷城髙三丈五尺下闊一丈¶
五尺六月𤼵徒𨽻二萬人常役至五年復發十四萬五¶
千人三十日乃罷九月城成髙三丈五尺下闊一丈五<md:KR2k0001_SBCK_001-6a>¶尺上闊九尺雉髙三坂周回六十五里城南為南斗形
<pb:KR2k0001_WYG_001-8a>
北為北斗形至今人呼漢京城為斗城是也漢舊儀曰¶
長安城中經緯各長三十二里十八步地九百七十二¶
頃八街九陌三宫九府三廟十二門九市十六橋地皆¶
黑壤今赤如火堅如石父老𫝊云盡鑿龍首山土為城¶
水泉深二十餘丈樹宜槐與榆松栢茂盛焉城下有池¶
周繞廣三丈深二丈石橋各六丈與街相直¶
　　秦漢風俗¶
漢志曰秦有四塞之固昔后稷封斄公劉處豳太王徙
<pb:KR2k0001_WYG_001-8b>
岐文王作豐武王治鎬其民有先王遺風好稼穡本業¶
故豳詩言農桑衣食之業甚備秦都咸陽徙天下富豪<md:KR2k0001_SBCK_001-6b>¶十二萬户漢髙帝都長安徙諸齊田楚屈昭景及諸功¶
臣於長陵後世世徙吏二千石髙貲富人及豪傑兼并¶
之家於諸陵强本弱末以制天下是故五方錯雜風俗¶
不一貴者崇侈靡賤者薄仁義富强則商賈為利貧窶¶
則盜賊不禁閭里嫁娶尤尚財貨送死過度故漢之京¶
輔號為難理古今之所同也
<pb:KR2k0001_WYG_001-9a>
　　都城十二門¶
長安城東出南頭第一門曰霸城門民見門色青名曰
青¶城門或曰青門門外舊出佳瓜廣陵人邵平為秦東
陵¶侯秦破為布衣種瓜青門外瓜美故時人謂之東陵
瓜¶廟記曰霸城門亦曰青綺門漢書王莽天鳳三年霸
城<md:KR2k0001_SBCK_001-7a>¶門災莽更霸城門曰仁夀門無疆亭¶
長安城東出第二門曰清明門一曰籍田門以門内有¶
籍田倉一曰凱門漢書平帝元始四年東風吹屋瓦且
<pb:KR2k0001_WYG_001-9b>
盡即此門也漢宫殿疏曰第二門名城東門莽更名曰¶
宣徳門布恩亭¶
長安城東出北頭第一門曰宣平門民間所謂東都門¶
漢書曰成帝建始元年有白蛾羣飛蔽日從東都門至¶
枳道又疏廣太傅受少傅上䟽乞骸骨歸公卿大夫為¶
設祖道供張東都門外即此門也其郭門亦曰東都即¶
逢萌掛冠處也王莽更名春王門正月亭東都門至外¶
郭亭十三里<md:KR2k0001_SBCK_001-7b>¶
<pb:KR2k0001_WYG_001-10a>
長安城南出東頭第一門曰覆盎門一號杜門廟記曰¶
覆盎門與洛門相去十三里二百一十步門外有魯班¶
輸所造橋工巧絶世長樂宫在城中近東直杜門其南¶
有下杜城漢書集註云故杜陵之下聚落也故曰下門¶
又曰端門北對長樂宫漢書曰戾太子所斫覆盎門出¶
奔湖王莽更名曰永清門長茂亭¶
長安城南出第二門曰安門亦曰鼎路門北對武庫王¶
莽更名曰光禮門顯樂亭
<pb:KR2k0001_WYG_001-10b>
長安城南出第三門曰西安門北對未央宫一曰便門¶
即平門也古者平便皆同字武帝建元二年初作便門¶
橋跨渡渭水上以趨陵其道易直三輔决録曰長安城<md:KR2k0001_SBCK_001-8a>¶西門曰便橋橋北與門對因號便橋王莽更名曰信平¶
門誠正亭¶
長安城西出南頭第一門曰章城門漢宫殿疏曰章城¶
門漢城西面南頭第一門三輔舊事曰章門一曰光華¶
門又曰便門漢書成帝元延元年章城門牡自亡(顔師/古注)
<pb:KR2k0001_WYG_001-11a>
(云牡所以下閉者/也亦以鐵為之)王莽改曰萬秋門億年亭¶
長安城西出第二門曰直城門漢宫殿疏曰西出南頭¶
第二門也亦曰故龍樓門門上有銅龍本名直門王莽¶
更曰直道門端路亭¶
長安城西出北頭第一門曰雍門本名西城門王莽改¶
曰章義門著義亭其水北入有亟里民呼曰亟里門<md:KR2k0001_SBCK_001-8b>¶長安城北出東頭第一門曰洛城門又曰髙門漢宫殿¶
疏曰髙門長安北門也又名鸛雀臺門外有漢武承露
<pb:KR2k0001_WYG_001-11b>
盤在臺上¶
長安城北第二門曰厨城門長安厨在門内因為門名¶
王莽更名建子門廣世亭¶
長安城北出西頭第一門曰横門漢書虒上小女陳持¶
弓走入光門即此門也門外有橋曰横橋(漢書作走入/横城門如淳)¶
(曰横/音光)¶
漢城門皆有候門候主候時謹啓閉也三輔決録曰長¶
安城面三門四面十二門皆通達九逵以相經緯衢路
<pb:KR2k0001_WYG_001-12a>
平正可並列車軌十二門三塗洞闢隠以金椎周以林<md:KR2k0001_SBCK_001-9a>¶木左右出入為往來之徑行者升降有上下之别班固¶
西都賦云披三條之廣路立十二之通門又張衡西京¶
賦云城郭之制則旁開三門參塗夷庭方軌十二街衢¶
相經是也¶
　
　
　
<pb:KR2k0001_WYG_001-12b>
　
　
　
　
　
　
　
　三輔黄圖卷一
