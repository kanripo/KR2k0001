# -*- mode: mandoku-view; -*-
#+TITLE: 三輔黄圖
#+DATE: 2015-09-12 00:41:21.221387
#+PROPERTY: ID KR2k0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB10n0695-003三輔黄圖-卷三.
<pb:KR2k0001_SBCK_003-1a>¶
三輔黄圖卷之三¶
　　　　長樂未央建章北宫甘泉宫中宫室臺殿¶
鴻䑓秦始皇二十七年築髙四十丈上起觀宇帝甞射¶
飛鴻于䑓上故號鴻臺漢書惠帝四年長樂宫鴻臺災¶
臨華殿在長樂宫前殿後武帝建漢書成帝永始四年¶
長樂宫臨華殿災温室殿按漢宫殿䟽在長樂宫又漢¶
宫閣記在未央宫¶
長信宫漢太后常居之按通靈記大后成帝母也后宫¶
在西秋之𧰼也秋主信故宫殿皆以長信長秋爲名又¶
永壽永寧殿皆后所處也(成帝母王太/后居長信宫)¶
　　　　右長樂宫¶
<pb:KR2k0001_SBCK_003-1b>¶
宣室温室清涼皆在未央宫殿北宣明廣明皆在未央¶
殿東昆徳玉堂皆在未央殿西¶
宣室未央前殿正室也淮南子曰周武王殺紂於宣室¶
漢取舊名也漢書曰文帝受𨤲宣室夜半前席賈生問¶
&KR0017;神之事即此也又王莽地皇四年城中少年朱弟張¶
魚等燒宫莽避火宣室前殿火輙隨之¶
温室殿武帝建冬處之温暖也西京雜記曰温室以椒¶
𡍼壁&KR0013;之丈繡香桂爲柱設火齊屏風鴻羽帳規地以¶
𦋺賔氍毹漢書曰孔光爲尚書令歸休與兄弟妻子燕¶
語終不及朝省政事或問温室省中樹何木光不應(漢/書)¶
(京房奏考功課吏法上/令公卿朝臣㑹議温室)¶
<pb:KR2k0001_SBCK_003-2a>¶
清凉殿夏居之則清凉也亦曰延凊室漢書曰清室則¶
中夏含霜即此也董偃常卧延清之室以畫石爲牀文¶
如錦紫琉璃帳以紫玉爲盤如屈龍皆用雜寳飾之侍¶
者於外扇偃偃曰玉石豈須扇而後凉邪又以玉晶爲¶
盤貯氷於𦞃前玉晶與氷同㓗侍者謂氷無盤必融濕¶
席乃拂玉盤墜氷玉俱碎玉晶千塗國所貢也武帝以¶
此賜偃¶
麒麟殿未央宫有麒麟殿漢書哀帝燕董賢父子於麒¶
麟殿視賢曰吾欲法尭禪舜如何王閎曰天下乃髙皇¶
帝天下非陛下之天下也陛下奉承宗廟當傳之無窮¶
安可妄有所授帝業至重天子無戯言上黙然不恱¶
<pb:KR2k0001_SBCK_003-2b>¶
金華殿未央宫有金華殿漢書曰成帝&KR0004;方向學召鄭¶
寛中張禹&KR0003;尚書論語於金華殿中¶
承明殿未央宫有承明殿著述之所也班固西都賦序¶
云内有承明著作之庭即此也漢書武帝謂嚴助曰君¶
厭承明之廬又成帝鴻嘉二年雉飛集承明殿屋¶
蒼龍白虎朱雀玄武天之四靈以正四方王者制宫闕¶
殿閣取法焉¶
掖庭宫(在天子左/右如肘膝)¶
椒房殿在未央宫以椒和泥塗取其温而芬芳也武帝¶
時後宫八區有昭陽飛翔増成合歡蘭林披香鳯皇鴛¶
鴦等殿後有増修安處常寧&KR0649;&KR0002;椒風發越蕙草等殿¶
<pb:KR2k0001_SBCK_003-3a>¶
爲十四位成帝趙皇后居昭陽殿(號飛燕以/其體輕也)有女弟俱¶
爲婕妤貴傾後宫昭陽舎蘭房椒壁其中庭彤朱而庭¶
上髹漆切皆銅沓(切門/限也)黄金𡍼白玉堦壁帶往往爲黄¶
金釭函藍田壁明珠翠羽飾之自後宫未甞有焉班婕¶
妤居增成舎(後宫八區增/成第三區也)哀帝時董賢女弟爲昭儀居¶
舎號曰椒風¶
髙門殿漢書曰汲黯請見髙門注曰未央宫髙門殿也¶
又哀帝時鮑宣諌曰陛下擢臣巖穴誠兾有益毫毛豈¶
欲臣美食大官重髙門之地¶
非常室漢書成帝綏和二年鄭通里人王褒絳衣小冠¶
帶劒入北司馬門殿東門上前殿至非常室中(殿上/室名)解¶
<pb:KR2k0001_SBCK_003-3b>¶
帷組結佩之召前殿署長業等曰天帝令我居此業等¶
収縳考問乃故公車大誰卒病狂易不自知入宫下獄¶
死(大誰者主問非常之人誰以誰何称因用爲官名有/大誰長令此卒者長所領士卒也狂易謂病狂而変)¶
(易其/常也)¶
織室在未央宫又有東西織室織作文繡郊廟之服有¶
令史¶
凌室在未央宫藏氷之所也豳詩七月篇曰納于凌隂¶
周官凌人職掌藏氷大𥙊祀飲食則供氷漢書惠帝四¶
年織室凌室災¶
暴室主掖庭織作染練之署謂之暴室取暴曬爲名耳¶
有嗇夫官屬¶
<pb:KR2k0001_SBCK_003-4a>¶
弄田在未央宫弄田者燕遊之田天子所戯弄耳漢書¶
昭帝紀曰始元元年上耕于鈎盾弄田應劭注云帝時¶
年九嵗未能親耕帝籍鈎盾官宦者近署故往試耕爲¶
戯弄成帝建始三年小女陳持弓年九嵗闌入尚方掖¶
門至未央殿鈎盾禁中¶
内謁者署在未央宫屬少府續漢書云掌宫中歩帳褻¶
物丁孚漢官云令秩千石¶
金馬門宦者署武帝時大宛馬以銅鑄像立於署門因¶
以爲名東方朔主父偃嚴安徐樂皆待詔金馬門即此¶
路軨廐在未央宫中掌宫中輿馬亦曰未央廐漢書曰¶
武帝時期門郎上官桀遷爲未央廐令¶
<pb:KR2k0001_SBCK_003-4b>¶
　　　　右未央宫¶
駘蕩宫春時景物駘蕩滿宫中也¶
馺娑宫馺娑馬行疾貌馬行迅疾一日之間遍宫中言¶
宫之大也¶
枍詣宫枍詣木名宫中美木茂盛也¶
天梁宫梁木至於天言宫之高也四宫皆在建章宫¶
竒華殿在建章宫旁四海夷狄器服珍寳火浣布切玉¶
刀巨象大雀師子宫馬充塞其中¶
鼓簧宫漢宫閣䟽云鼓簧宫周匝一百三十歩在建章¶
宫西北¶
神明臺漢書曰建章有神明䑓廟記曰神明䑓武帝造¶
<pb:KR2k0001_SBCK_003-5a>¶
𥙊仙人處上有承露盤有銅仙人舒掌捧銅盤玉杯以¶
承雲表之露以露和玉屑服之以求仙道長安記仙人¶
掌大七圍以銅爲之魏文帝徙銅盤折聲聞数十里¶
　　　　右建章宫¶
夀宫北宫有神仙宫夀宫張羽旗設供具以禮神君神¶
君來則肅然風生帷帳皆動¶
明光宫武帝太初四年秋起在長樂宫後南與長樂宫¶
相連屬漢書元后傳曰成都侯啇甞疾欲避暑從上借¶
明光宫盖即此王莽建國元年改明光宫爲安舘安定¶
太后居之¶
太子宫甲觀太子宫有甲觀畫堂(漢書注曰甲者甲/乙丙丁之次也)漢¶
<pb:KR2k0001_SBCK_003-5b>¶
書曰孝成皇帝元帝太子也母曰王皇后元帝在太子¶
宫生甲觀畫堂元后傳曰見於丙殿此其例也畫堂謂¶
宫殿中彩畫之堂¶
　　　　右北宫¶
鈎弋宫列仙傳曰鈎弋夫人姓趙氏河間人少好酒病¶
卧六年右手鈎卷飲食少望氣者云東北有貴人推而¶
得之見召姿色佳麗武帝反其手得玉鈎而手展有寵¶
生昭帝姙娠十四月上曰聞昔堯十四月而生今鈎弋¶
亦然乃命所生門曰堯母門所居曰鈎弋宫自夫人加¶
婕妤後得罪掖庭獄死及殯香一月昭帝即位追尊爲¶
皇太后更葬之發六十二萬人起陽陵其棺櫬但有彩¶
<pb:KR2k0001_SBCK_003-6a>¶
履王襃雲陽記曰鈎弋夫人從至甘泉而卒尸香聞十¶
餘里葬雲陽武帝思之起通靈䑓於甘泉宫有一青鳥¶
集䑓上往來至宣帝時乃不至漢武故事曰鈎弋宫在¶
直門之&KR0047;¶
昭䑓宫在上林𫟍中孝宣霍皇后立五年廢處昭䑓宫¶
後十二歳徙雲林舘乃自殺¶
長定宫林光宫中有長定宫三輔决録曰后從帝行幸¶
於甘泉宫居長定宫孝成許皇后廢處昭䑓宫歳餘徙¶
長定宫¶
長門宫離宫在長安城孝武陳皇后得幸頗妬居長門¶
宫¶
<pb:KR2k0001_SBCK_003-6b>¶
永信宫孝哀帝尊㳟皇太后曰帝太太后稱永信宫¶
中安宫孝哀帝尊㳟皇太后曰帝太后稱中安宫¶
儲元宫在長安城西漢書外戚傳曰信都太后與信都¶
王俱居儲元宫¶
犬䑓宫在上林𫟍中長安西二十八里漢書江充召見¶
犬䑓宫¶
葡萄宫在上林𫟍西漢哀帝元壽三年單于來朝以太¶
歳厭勝所舎之此宫¶
歩壽宫秦亦有歩壽宫今按其地與秦異則秦漢各有¶
歩壽宫耳漢祋祤宫宣帝神爵二年鳯凰集祋祤縣鳯¶
凰集處得玉寳乃起歩壽宫¶
<pb:KR2k0001_SBCK_003-7a>¶
梁山宫梁山好畤界即禹貢云壷口治梁及&KR0302;又古公¶
踰梁山于岐下及秦立梁山宫皆北山下也史記秦本¶
紀始皇三十二年幸梁山宫即此也¶
黄山宫在興平縣西三十里武帝微行西至黄山宫即¶
此也¶
回中宫史記秦始皇二十七年廵隴西北地出笄頭過¶
回中漢書文帝十四年匈奴入蕭𨵿殺都尉燒回中宫¶
侯&KR0016;至雍武帝元狩四年幸雍通回中道遂北出蕭𨵿¶
又有三良宫相近¶
集靈宫集仙宫存仙殿存神殿望仙䑓望仙觀俱在華¶
隂縣界皆武帝宫&KR0026;名也華山記及三輔舊事云昔有¶
<pb:KR2k0001_SBCK_003-7b>¶
太元眞人茅盈内記始皇三十一年九月庚子盈曽祖¶
父&KR0293;於華山乗雲駕龍白日昇天先是邑人謡曰神仙¶
得者茅&KR0004;成駕龍上昇入太清時下玄州戯赤城繼丗¶
而往在我盈帝&KR0002;學之臘嘉平漢武帝内傳曰魯女生¶
長樂人&KR0004;餌胡麻乃永絶榖八十餘年少壯色如桃華¶
一日與親知故人别入華山後五十年先識者逢女於¶
廟前乗白鹿從王母人因識之謝其郷里而去又神仙¶
傳曰中山衛叔卿常乗雲車駕白鹿見漢武帝將臣之¶
叔卿不言而去武帝悔求得其子度令追其父登華岳¶
見父與數人坐於石上敕度令還又華山記弘農鄧紹¶
八月曉入華山見童子執五綵嚢盛栢葉露食之武帝¶
<pb:KR2k0001_SBCK_003-8a>¶
即其地造宫殿歳時祈禱焉漢書云華隂縣有集靈宫¶
又有望仙&KR0026;在華隂縣¶
棠棃宫在甘泉苑垣外雲陽&KR0047;三十里¶
竹宫甘泉祠宫也以竹爲宫天子居中漢舊儀云竹宫¶
去壇三里¶
宜春宫本秦之離宫在長安城東南杜縣東近下杜¶
扶荔宫在上林𫟍中漢武帝元鼎六年破&KR0047;越起扶荔¶
宫(宫以荔/枝得名)以植所得竒草異木菖蒲百本山薑十本甘¶
蕉十二本留求子十夲桂百本宻香指甲花百本龍眼¶
荔枝檳榔橄㰖千嵗子甘橘皆百餘夲上木南北異宜¶
歳時多枯瘁荔枝自交趾移植百株于庭無一生者連¶
<pb:KR2k0001_SBCK_003-8b>¶
年猶移植不息後數歳偶一株稍茂終無華實帝亦珍¶
惜之一旦萎死守吏坐誅者數十人遂不復蒔矣其實¶
則歳貢焉郵傳者疲斃於道極爲生民之患至後漢安¶
帝時交趾郡守極陳其弊遂罷其貢¶
五柞宫漢之離宫也在扶風盩厔宫中有五柞樹因以¶
爲名五柞皆連抱上枝覆䕃數&KR1194;¶
宣曲宫在昆明池西孝宣帝暁音律常於此度曲因以¶
爲名¶
鼎湖宫在湖城縣界(又一&KR0003;在/蓝田有亭)昔黃帝採首山銅以鑄¶
鼎鼎成有龍下迎帝仙去小臣攀龍髯而上者七十二¶
人漢武帝於此建宫¶
<pb:KR2k0001_SBCK_003-9a>¶
思子宫武帝寤戾太子無&KR0499;&KR0013;殺作思子宫爲歸來望¶
思之䑓於湖¶
萬歳宫武帝造汾隂有萬歳宫宣帝元康四年幸萬歳¶
宫神爵翔集以元康五年爲神爵紀元¶
首山宫漢武帝元封元年封禪後夢髙祖坐明堂朝羣¶
臣於是祀髙祖於明堂以配天還作首山宫以爲髙靈¶
舘¶
明光宫武帝求仙起明光宫發燕趙美女二千人充之¶
率取二十以下十五以上年滿三十者出嫁之掖庭令¶
惣其籍時有死出者隨&KR0024;之¶
池陽宫在池陽南上原之阪有長年阪去長安五十里¶
<pb:KR2k0001_SBCK_003-9b>¶
養德宫趙王如意年㓜未能就外傳戚&KR0078;使舊趙王内¶
傳趙媪傳之號其室曰養徳宫¶
　　　　右甘泉宫¶
日華宫河間獻王徳築日華宫置客舘二十餘區以待¶
學士自奉養甚薄不踰賓客¶
曜華宫梁孝王好營宫室𫟍囿之樂作曜華宫築兎園¶
園中有百靈山有膚寸石落猿巖栖龍岫又有鴈池池¶
間有鶴洲鳬渚其諸宫&KR0026;相連延亘數十里竒果異樹¶
珍禽怪獸畢有王日與宫人賓客弋釣其中¶
　　　　右日華曜華宫營構不在三輔然皆漢之諸¶
　　　　王所建以附宫室篇末¶
<pb:KR2k0001_SBCK_003-10a>¶
<pb:KR2k0001_SBCK_003-11a>¶
