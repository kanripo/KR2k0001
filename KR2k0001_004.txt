# -*- mode: mandoku-view; -*-
#+TITLE: 三輔黄圖
#+DATE: 2015-09-12 00:41:21.264209
#+PROPERTY: ID KR2k0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB10n0695-004三輔黄圖-卷四.
<pb:KR2k0001_SBCK_004-1a>¶
三輔黃圗卷之四¶
　　　　𫟍囿¶
周靈囿文王囿也詩曰王在靈囿麀鹿攸伏麀鹿濯濯¶
白鳥翯翯毛萇注云囿所以域養禽獸也天子百里諸¶
侯四十里靈者言文王之有靈德也靈囿言道行於𫟍¶
囿也孟子曰文王之囿方七十里芻蕘者往焉雉兎者¶
往焉與民同其利也文王靈囿在長安縣西四十二里¶
漢上林𫟍即秦之舊苑也漢書云武帝建元三年開上¶
林𫟍東南至藍田冝春鼎湖御𪧐昆吾旁南山而西至¶
長楊五柞北繞黃山瀕渭水而東周袤三百里離宫七¶
十所皆容千乗萬&KR0016;漢宫殿䟽云方三百四十里漢舊¶
<pb:KR2k0001_SBCK_004-1b>¶
儀云上林苑方三百里苑中養百獸天子秋冬射獵取¶
之帝初修上林𫟍群臣逺方各獻名果異卉三千餘種¶
植其中亦有製爲美名以標竒異茂陵富民𡊮廣漢藏¶
鏹鉅萬家僮八九百人於北山下築園東西四里南北¶
五里激流水注其中構石爲山髙十餘丈連延數里養¶
白鸚鵡紫鴛鴦&KR0986;牛青兕竒獸珍禽委積其間積沙爲¶
洲嶼激水爲波濤致江鷗海鶴孕雛産鷇延漫林池竒¶
樹異草靡不培植屋皆徘徊連屬重閣脩廊行之移晷¶
不能徧也廣漢後有罪誅没入爲官園鳥獸草木皆移¶
入上林𫟍中上林苑有昆明觀武帝置又有繭觀平樂¶
觀逺望觀燕昇觀觀𧰼觀便門觀白鹿觀三爵觀陽禄¶
<pb:KR2k0001_SBCK_004-2a>¶
觀隂德觀鼎郊觀樛木觀椒唐觀魚烏觀元華觀走馬¶
觀柘觀上蘭觀郎池觀當路觀皆在上林苑又舊儀曰¶
上林有令有尉禽獸簿記其名數又有上林詔獄主治¶
苑中禽獸官舘之事属水衡又上林苑中有六池市郭¶
宫殿魚臺犬䑓獸圈¶
甘泉苑武帝置縁山谷行至雲陽三百八十一里西入¶
扶風凢周囬五百四十里𫟍中起宫殿䑓閣百餘所有¶
仙人觀石闕觀封巒觀鳷鵲觀¶
御𪧐苑在長安城南御𪧐川中漢武帝爲離宫別舘禁¶
禦人不得入往來遊觀止𪧐其中故曰御𪧐三秦記云¶
御𪧐園出栗十五枚一勝大棃如五勝落地則破其取¶
<pb:KR2k0001_SBCK_004-2b>¶
棃先以布囊承之號曰含消此園棃也¶
思賢苑孝文帝爲太子立思賢𫟍以招賔客苑中有堂¶
室六所客舘皆廣廡髙軒屏風幃褥甚麗廣陵王胥有¶
勇力常於別囿學格熊後遂能空手搏之莫不絶脰後¶
爲獸所傷䧟腦而死¶
愽望苑武帝立子據爲太子爲太子開愽望苑以通賔¶
客漢書曰武帝年二十九乃得太子甚喜太子冠爲立¶
愽望𫟍使之通賔客從其所好又云愽望苑在長安城¶
南杜門外五里有遺址¶
西郊苑漢西郊有苑囿林麓藪澤連亘繚以周垣四百¶
餘里離宫別舘三百餘所¶
<pb:KR2k0001_SBCK_004-3a>¶
三十六苑漢儀注大僕牧師諸苑三十六所分布北邊¶
西邊以郎爲𫟍&KR0101;宦官奴婢三萬人養馬三十萬疋養¶
鳥獸者通名爲𫟍故謂之牧馬處爲𫟍¶
樂遊苑在杜陵西北宣帝神爵三年春起¶
宜春下𫟍在京城東南隅(元帝紀注東/南隅曲池是)梨園雲陽宫記¶
曰雲陽車箱坂下有梨園一頃梨數百株青翠繁宻望¶
之如車蓋¶
　　　　池沼¶
周文王靈沼在長安西三十里詩曰王在靈沼於牣魚躍¶
漢昆明池武帝元狩四年穿在長安西南周回四里西¶
南夷傳曰天子遣使求身毒國市竹(身毒國即天竺也/漢書曰張騫言使)¶
<pb:KR2k0001_SBCK_004-3b>¶
(大夏時見蜀布卭竹杖問所從来曰從/東來身毒國可数千里得蜀賈人市)而爲昆明所閉¶
天子欲伐之越嶲昆明國有溟池方三百里故作昆明¶
池以𧰼之以習水戰因名曰昆明池(漢書曰元狩三年/减隴西北地上郡)¶
(戍卒之半及吏弄/法者謫之穿此池)食貨志曰時越欲與漢用舩戰逐(水/𢧐)¶
(相逐/也)乃大修昆明池也三輔舊事曰昆明池地三百三¶
十二頃中有戈舩各數十樓舩百艘舩上建戈矛四角¶
悉垂幡旄葆麾蓋照燭涯涘圖曰上林苑有昆明池周¶
匝四十里廟記曰池中後作豫章大舩可載萬人上起¶
宫室因欲遊戯養魚以給諸陵𥙊祀餘付長安厨三輔¶
故事又曰池中有豫章䑓及石鯨刻石爲鯨魚長三丈¶
每至雷雨常鳴吼鬛尾皆動一&KR0003;甘泉宫南有昆明池¶
<pb:KR2k0001_SBCK_004-4a>¶
池中有靈波殿皆以桂爲殿柱風來自香又曰池中有¶
龍首舩常令宫女泛舟池中張鳯蓋(綉鳯/爲飾)建華旗作櫂¶
&KR0084;(櫂&KR0084;櫂發&KR0084;也又曰/櫂&KR0084;謳舟人&KR0084;也)雜以鼓吹帝御豫章觀臨觀焉¶
𨵿輔古語曰昆明池中有二石人立牽牛織女於池之¶
東西以𧰼天河張衡西京賦曰昆明靈沼黒水玄址牽¶
牛立其右織女居其左今有石父石婆神祠在廢池疑¶
此是也武帝初穿池得黒土帝問東方朔東方朔曰西¶
域胡人知乃問胡人胡人曰刼燒之餘&KR0069;也三秦記曰¶
昆明池中有靈沼名神池云堯時治水甞停舩於此池¶
通白鹿原原人釣魚綸絶而去夢於武帝求去其鈎三¶
日戯於池上見大魚㗸索帝曰豈不穀昨所夢邪乃取¶
<pb:KR2k0001_SBCK_004-4b>¶
鈎放之間三日帝復遊池池濱得明珠一𩀱帝曰豈昔¶
魚之報邪¶
鎬池在昆明池之北即周之故都也廟記曰長安城西¶
有鎬池在昆明池北周匝二十二里漑地三十三頃史¶
記曰秦始皇帝三十六年使者從関東夜至華隂縣平¶
舒道有人持璧遮使者曰爲吾遺鎬池君因言曰今年¶
祖龍死使者問其故忽不見置其璧去使者奉璧具以¶
聞始皇黙然良乆曰山&KR0017;不過知一歳事退言曰祖龍¶
者人之先也(祖始也龍者人主/之𧰼謂始皇也)使御府視璧乃二十八¶
年渡江所沉璧也¶
滄池在長安城中舊圖云未央宫有滄池言池水蒼色¶
<pb:KR2k0001_SBCK_004-5a>¶
故曰滄池¶
太液池在長安故城西建章宫北未央宫西南大液者¶
言其津潤所及廣也関輔記云建章宫北有池以𧰼北¶
海刻石爲鯨魚長三丈漢書曰建章宫北治大池名曰¶
太液池中起三山以𧰼瀛洲蓬萊方丈刻金石爲魚龍¶
竒禽異獸之属(瀛洲一名䰟洲亦曰澴洲有樹名影木/月中視之如列星万歳一實食之輕骨)¶
(上有枝葉如華蓋群仙以避風雨有金銮之觀飾以環/玉直上於雲中有青瑶瓦覆之以雲紈之素刻碧玉爲)¶
(倒龍之狀懸火精爲日刻黒玉爲鳥以水精爲月青瑤/爲蟾兎於地下爲機戾以側昏明不𧇊弦望有香風冷)¶
(然而至有草名芸苗狀如菖蒲食葉則醉食根則醒有/鳥如鳯身紺翼丹名曰藏珠毎鳴翔而吐珠累斛仙人)¶
(以珠飾仙裳盖輕而耀於日月也蓬萊山亦名防丘亦/名雲来高二万里廣七万里水淺有細石如金玉得之)¶
(不加陶冶自然光淨仙者服之東有&KR0650;夷囯時有金霧/諸仙&KR0003;北上常浮轉低卬有如山上架楼室向明以開)¶
<pb:KR2k0001_SBCK_004-5b>¶
(户牖及霧歇烕户皆向北有浮雲之幹葉青莖紫子大/如珠有青鵉集其上下有砂䃯細如粉柔風至葉條翻)¶
(起拂細砂如雲霧仙者來觀而戯焉風吹竹葉声如鍾/磬方丈之山一名峦維東方龍場方千里瑤玉爲林雲)¶
(色皆紫上有通霞䑓西王母常遊於其上常有鵉鳯鼓/舞如琴瑟和鳴三山統名崑丘亦曰神山上有不死之)¶
(薬食之輕㪯武帝信仙道取少君栾大妄誕之語/多起楼觀故他中立三山以𧰼蓬萊瀛洲方丈)廟記¶
曰建章宫北池名太液周囬十頃有採蓮女鳴鶴之舟¶
又按三輔舊事云日出暘谷浴於咸池至虞淵即暮此¶
池𧰼之也昭帝始元元年春黃鵠下建章宫太液池成¶
帝常以秋日與趙飛燕戯於太液池以沙棠木爲舟(沙/棠)¶
(木造舟/不沉溺)以雲母飾於鷁首一名雲舟又刻大桐木爲虬¶
龍彫飾如眞夾雲舟而行以紫桂爲柁枻及觀雲棹之¶
玩擷菱蕖帝毎憂輕蕩以驚飛燕命佽飛之士以金鎻¶
<pb:KR2k0001_SBCK_004-6a>¶
䌫雲舟於波上毎輕風時至飛鷰殆欲隨風入水帝以¶
翠縷結飛鷰之&KR0322;常恐曰妾微賤何復得預結纓&KR0322;之¶
遊今太液池尚有避風䑓即飛燕結&KR0322;之處¶
唐中池周回十二里在建章宫太液池之南¶
百子池戚夫人侍兒賈佩蘭後出爲扶風人叚儒妻&KR0003;¶
在宫内時見戚夫人侍髙祖甞以趙王如意爲言而髙¶
祖思之幾半日不言歎息悽愴而未知其術使夫人擊¶
筑髙祖&KR0084;大風以和之七月七日臨百子池作于闐樂¶
樂闋以五色縷相覊謂之相連愛八月四日出彫房北¶
户竹下圍棊勝者終年有福&KR0018;者終年疾病取絲縷就¶
北斗星辰求長命乃免正月上辰出池邊盥濯食蓬餌¶
<pb:KR2k0001_SBCK_004-6b>¶
以祓妖邪三月上巳張樂於池上¶
十池上林𫟍有&KR0004;池麋池牛首池蒯池積草池東陂池¶
西陂池當路池大䑓池郎池牛首池在上林苑中西頭¶
蒯池生蒯草以織席西陂池郎池皆在古城南上林苑¶
中陂郎二水名因爲池積草池中有珊瑚樹髙一丈二¶
尺一本三柯上有四百六十二條南越王趙佗所獻號¶
爲烽火樹至夜光景常煥然¶
少府佽飛外池漢儀注佽飛具繒繳以射鳬鴈給𥙊祀¶
故有池¶
秦酒池在長安故城中廟記曰長樂宫中有魚池酒池¶
池上有肉炙樹秦始皇造漢武行舟於池中酒池北起¶
<pb:KR2k0001_SBCK_004-7a>¶
䑓天子於上觀牛飲者三千人又曰武帝作以夸羌胡¶
飲以鐡盃重不能舉皆抵牛飲西征賦云酒池監於啇¶
辛追覆車而不悟¶
影蛾池武帝鑿池以翫月其旁起望鵠䑓以眺月影入¶
池中使宫人乗舟弄月影名影蛾池亦曰眺蟾䑓¶
琳池昭帝元始元年穿琳池廣千歩池南起桂䑓以望¶
逺東引大液之水池中植分枝荷一莖四葉狀如駢蓋¶
日照則葉低䕃根莖&KR0002;葵之衛足名曰低光荷實如玄¶
珠可以飾佩花葉難萎芬馥之氣徹十餘里食之令人¶
口氣常香益脉治病宫人貴之每遊燕出入必皆含嚼¶
或剪以爲衣或折以障日以爲戯弄帝時命水嬉遊燕¶
<pb:KR2k0001_SBCK_004-7b>¶
永日士人進一豆糟帝曰桂楫松舟其猶重朴况乎此¶
槽可得而乗耶乃命以文梓爲船木蘭為柂刻飛燕翔¶
鷁飾於船首隨風輕𣻌畢景忘歸起商䑓於池上¶
鶴池在長安城西盤池在西北並廢¶
氷池在長安西舊圖云西有彪池亦名聖女泉盖氷彪¶
聲相近傳&KR0003;之訛也¶
三輔黃圗卷第四¶
