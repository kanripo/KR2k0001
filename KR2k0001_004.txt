# -*- mode: mandoku-view -*-
#+TITLE: 三輔黃圖
#+DATE: 2015-09-23 10:05:13
#+PROPERTY: LASTPB  <md:KR2k0001_SBCK_003-1a>
#+PROPERTY: JUAN 4

<md:KR2k0001_SBCK_004-1a>¶畿内千里並京兆治之内外宫館一百四十五所班
<pb:KR2k0001_WYG_003-13b>
固西都賦云前乗秦嶺後越九嵕東薄河華西涉岐雍
宫館所厯百有餘區秦離宫二百漢武帝往往修造之
　
　
　
　
　
　三輔黄圖卷三


<pb:KR2k0001_WYG_004-1a>
欽定四¶庫全書
　三輔黄圖卷四
　　苑囿¶
周靈囿文王囿也詩曰王在靈囿麀鹿攸伏麀鹿濯濯¶
白鳥翯翯毛萇註曰囿所以域養禽獸也天子百里諸¶
侯四十里靈者言文王之有靈徳也靈囿言道行於苑¶
囿也孟子曰文王之囿方七十里蒭蕘者往焉雉兔者¶
往焉與民同其利也文王靈囿在長安縣西四十二里
<pb:KR2k0001_WYG_004-1b>
漢上林苑即秦之舊苑也漢書云武帝建元三年開上¶
林苑東南至藍田宜春鼎湖御宿昆吾旁南山而西至¶
長楊五柞北繞黄山瀕渭水而東周袤三百里離宫七¶
十所皆容千乘萬騎漢宫殿疏云方三百四十里漢舊<md:KR2k0001_SBCK_004-1b>¶儀云上林苑方三百里苑中養百獸天子秋冬射獵取¶
之帝初修上林苑羣臣逺方各獻名果異卉三千餘種¶
植其中亦有製為美名以標奇異茂陵富民袁廣漢藏¶
鏹巨萬家僮八九百人於北山下築園東西四里南北
<pb:KR2k0001_WYG_004-2a>
五里激流水注其中構石為山高十餘丈連延數里養¶
白鸚鵡紫鴛鴦犛牛青兕奇獸珍禽委積其間積沙為¶
洲嶼激水為波濤致江鷗海鶴孕雛産鷇延漫林池奇¶
樹異草靡不培植屋皆徘徊連屬重閣修廊行之移晷¶
不能徧也廣漢後有罪誅沒入為官園鳥獸草木皆移¶
入上林苑中上林苑有昆眀觀武帝置又有繭觀平樂¶
觀逺望觀燕昇觀觀象觀便門觀白鹿觀三爵觀陽禄<md:KR2k0001_SBCK_004-2a>¶觀隂徳觀鼎郊觀樛木觀椒唐觀魚鳥觀元華觀走馬
<pb:KR2k0001_WYG_004-2b>
觀柘觀上蘭觀郎池觀當路觀皆在上林苑又舊儀曰¶
上林有令有尉禽獸簿記其名數又有上林詔獄主治¶
苑中禽獸宫館之事屬水衡又上林苑中有六池市郭¶
宫殿魚臺犬臺獸圈¶
甘泉苑武帝置縁山谷行至雲陽三百八十一里西入¶
扶風凡周囘五百四十里苑中起宫殿臺閣百餘所有¶
仙人觀石闕觀封巒觀鳷鵲觀¶
御宿苑在長安城南御宿川中漢武帝為離宫别館禁
<pb:KR2k0001_WYG_004-3a>
禦人不得入往來遊觀止宿其中故曰御宿三秦記云¶
御宿園出栗十五枚一勝大梨如五勝落地則破其取<md:KR2k0001_SBCK_004-2b>¶棃先以布囊承之號曰含消此園棃也¶
思賢苑孝文帝為太子立思賢苑以招賓客苑中有堂¶
室六所客館皆廣廡高軒屛風幃褥甚麗廣陵王胥有¶
勇力常於别囿學格熊後遂能空手搏之莫不決脰後¶
為獸所傷陷腦而死¶
博望苑武帝立子據為太子為太子開博望苑以通賓
<pb:KR2k0001_WYG_004-3b>
客漢書曰武帝年二十九乃得太子甚喜太子冠為立¶
博望苑使之通賓客從其所好又云博望苑在長安城¶
南杜門外五里有遺址¶
西郊苑漢西郊有苑囿林麓藪澤連亘繚以周垣四百¶
餘里離宫别館三百餘所<md:KR2k0001_SBCK_004-3a>¶三十六苑漢儀注太僕牧師諸苑三十六所分布北邉¶
西邉以郎為苑監宦官奴婢三萬人養馬三十萬匹養¶
鳥獸者通名為苑故謂牧馬之處為苑
<pb:KR2k0001_WYG_004-4a>
樂遊苑在杜陵西北宣帝神爵三年春起¶
宜春下苑在京城東南隅(元帝紀注東/南隅曲池是)
梨園雲陽宫記¶曰雲陽車箱坂下有梨園一頃梨數百
株青翠繁密望¶之如車蓋¶
　　池沼¶
周文王靈沼在長安西三十里詩曰王在靈沼於牣魚
躍¶
漢昆眀池武帝元狩四年穿在長安西南周囘十里西
<pb:KR2k0001_WYG_004-4b>
南夷傳曰天子遣使求身毒國市竹(身毒國即天竺也/漢書曰張騫言使)<md:KR2k0001_SBCK_004-3b>¶(大夏時見蜀布卭竹杖問所從來曰從/東南身毒國可數千里得蜀賈人市)而為昆眀所閉¶
天子欲伐之越嶲昆眀國有滇池方三百里故作昆眀¶
池以象之以習水戰因名曰昆眀池(漢書曰元狩三年/減隴西北地上郡)¶
(戍卒之半及吏弄/法者謫之穿此池)食貨志曰時粤欲與漢用船戰逐(水/戰)¶
(相逐/也)乃大修昆眀池也三輔舊事曰昆眀池地三百三¶
十二頃中有戈舩各數十樓舩百艘舩上建戈矛四角¶
悉&KR0183;幡旄葆麾蓋照燭涯涘圖曰上林苑有昆眀池周
<pb:KR2k0001_WYG_004-5a>
匝四十里廟記曰池中後作豫章大舩可載萬人上起¶
宫室因欲遊戲養魚以給諸陵祭祀餘付長安厨三輔¶
故事又曰池中有豫章臺及石鯨刻石為鯨魚長三丈¶
每至雷雨常鳴吼鬛尾皆動一說甘泉宫南有昆眀池<md:KR2k0001_SBCK_004-4a>¶池中有靈波殿皆以桂為殿柱風來自香又曰池中有¶
龍首船常令宫女泛舟池中張鳳蓋(綉鳳/為飾)建華旗作櫂¶
歌(櫂歌櫂𤼵歌也又曰/櫂歌謳舟人歌也)雜以鼓吹帝御豫章觀臨觀焉¶
關輔古語曰昆眀池中有二石人立牽牛織女於池之
<pb:KR2k0001_WYG_004-5b>
東西以象天河張衡西京賦曰昆眀靈沼黒水𤣥址牽¶
牛立其右織女居其左今有石父石婆神祠在廢池疑¶
此是也武帝初穿池得黒土帝問東方朔東方朔曰西¶
域胡人知乃問胡人胡人曰劫燒之餘灰也三秦記曰¶
昆眀池中有靈沼名神池云堯時治水嘗停船於此池¶
通白鹿原原人釣魚綸絶而去夢於武帝求去其鈎三¶
日戲於池上見大魚銜索帝曰豈不榖昨所夢耶乃取<md:KR2k0001_SBCK_004-4b>¶鈎放之間三日帝復遊池池濱得眀珠一雙帝曰豈昔
<pb:KR2k0001_WYG_004-6a>
魚之報耶¶
鎬池在昆眀池之北即周之故都也廟記曰長安城西¶
有鎬池在昆眀池北周匝二十二里溉地三十三頃史¶
記曰秦始皇帝三十六年使者從關東夜至華隂縣平¶
舒道有人持璧遮使者曰為吾遺鎬池君因言曰今年¶
祖龍死使者問其故忽不見置其璧去使者奉璧具以¶
聞始皇黙然良久曰山鬼不過知一嵗事退言曰祖龍¶
者人之先也(祖始也龍者人主/之象謂始皇也)使御府視璧乃二十八
<pb:KR2k0001_WYG_004-6b>
年渡江所沈璧也¶
滄池在長安城中舊圖云未央宫有滄池言池水蒼色<md:KR2k0001_SBCK_004-5a>¶故曰滄池¶
太液池在長安故城西建章宫北未央宫西南太液者¶
言其津潤所及廣也關輔記云建章宫北有池以象北¶
海刻石為鯨魚長三丈漢書曰建章宫北治大池名曰¶
太液池中起三山以象瀛洲蓬萊方丈刻金石為魚龍¶
奇禽異獸之屬(瀛洲一名䰟洲亦曰環洲有樹名影木/月中視之如列星萬嵗一實食之輕骨)
<pb:KR2k0001_WYG_004-7a>
(上有枝葉如華葢羣仙以避風雨有金鑾之觀飾以瓌/玉直上於雲中有青瑶瓦覆之以雲紈之素刻碧玉為)¶
(倒龍之狀懸火精為日刻黒玉為烏以水精為月青瑶/為蟾兔於地下為機棙以測昏眀不虧弦望有香風泠)¶
(然而至有草名芸苗狀如菖蒲食葉則醉食根則醒有/鳥如鳳身紺翼丹名曰藏珠每鳴翔而吐珠累斛仙人)¶
(以珠飾仙裳葢輕而耀於日月也蓬萊山亦名防丘亦/名雲來高二萬里廣七萬里水淺有細石如金玉得之)¶
(不加陶冶自然光淨仙者服之東有鬱夷國時有金霧/滃然從北上常浮轉低昂有如山上架樓室向眀以開)<md:KR2k0001_SBCK_004-5b>¶(戸牖及霧歇滅戸皆向北有浮雲之幹葉青莖紫子大/如珠有青鸞集其上下有砂礫細如粉柔風至葉幹翻)¶
(起拂細砂如雲霧仙者來觀而戲焉風吹竹葉聲如鍾/方丈之山一名巒雉東方龍場方千里瑶玉為林雲¶色)
(皆紫上有通霞臺西王母常遊於其上常有鸞鳳鼓舞/如琴瑟和鳴三山統名崑丘亦曰神山上有不死之¶藥)
<pb:KR2k0001_WYG_004-7b>
(食之輕舉武帝信仙道取少君欒大妄誕之語/多起樓觀故池中立三山以象蓬萊瀛洲方丈)廟記¶曰
建章宫北池名太液周囘十頃有采蓮女鳴鶴之舟¶又
按三輔舊事云日出𤾉谷浴於咸池至虞淵即暮此¶池
象之也昭帝始元元年春黄鵠下建章宫太液池成¶帝
常以秋日與趙飛燕戲於太液池以沙棠木為舟(沙棠/¶木造)
(舟不/沈溺)以雲母飾於鷁首一名雲舟又刻大桐木為虬¶龍
彫飾如真夾雲舟而行以紫桂為柁枻及飛雲棹之¶玩
擷菱蕖帝每憂輕蕩以驚飛燕命佽飛之士以金鎖<md:KR2k0001_SBCK_004-6a>¶䌫
<pb:KR2k0001_WYG_004-8a>
雲舟於波上每輕風時至飛燕殆欲隨風入水帝以¶翠
縷結飛鷰之裾常怨曰妾微賤何復得預結纓裾之¶遊
今太液池尚有避風臺即飛燕結裾之處¶
唐中池周囘十二里在建章宫太液池之南¶
百子池戚夫人侍兒賈佩蘭後出為扶風人段儒妻說¶
在宫内時見戚夫人侍高祖嘗以趙王如意為言而高¶
祖思之幾半日不言歎息悽愴而未知其術使夫人擊¶
筑高祖歌大風以和之七月七日臨百子池作于闐樂
<pb:KR2k0001_WYG_004-8b>
樂闋以五色縷相羈謂之相連愛八月四日出雕房北¶
戸竹下圍棊勝者終年有福負者終年疾病取絲縷就¶
北斗星辰求長命乃免正月上辰出池邉盥濯食蓬餌<md:KR2k0001_SBCK_004-6b>¶以祓妖邪三月上已張樂於池上¶
十池上林苑有初池糜池牛首池蒯池積草池東陂池¶
西陂池當路池大臺池郎池牛首池在上林苑中西頭¶
蒯池生蒯草以織席西陂池郎池皆在古城南上林苑¶
中陂郎二水名因為池積草池中有珊瑚樹高一丈二
<pb:KR2k0001_WYG_004-9a>
尺一本三柯上有四百六十二條南越王趙佗所獻號¶
為烽火樹至夜景常煥然¶
少府佽飛外池漢儀注佽飛具繒繳以射鳬鴈給祭祀¶
故有池¶(元帝/紀)
秦酒池在長安故城中廟記曰長樂宫中有魚池酒池¶
池上有肉炙樹秦始皇造漢武行舟於池中酒池北起<md:KR2k0001_SBCK_004-7a>¶臺天子於上觀牛飲者三千人又曰武帝嘗欲夸羌胡¶飲以
鐵盃重不能舉皆抵牛飲西征賦云酒池監於商¶辛追
<pb:KR2k0001_WYG_004-9b>
覆車而不悟¶
影娥池武帝鑿池以翫月其旁起望鵠臺以眺月影入¶
池中使宫人乘舟弄月影名影娥池亦曰眺蟾臺¶
琳池昭帝元始元年穿琳池廣千步池南起桂臺以望¶
逺東引太液之水池中植分枝荷一莖四葉狀如駢蓋¶
日照則葉低䕃根莖若葵之衛足名曰低光荷實如𤣥¶
珠可以飾佩花葉難萎芬馥之氣徹十餘里食之令人¶
口氣常香益脈治病宫人貴之每遊燕出入必皆含嚼
<pb:KR2k0001_WYG_004-10a>
或剪以為衣或折以障日以為戲弄帝時命水嬉遊燕<md:KR2k0001_SBCK_004-7b>¶永日士人進一豆槽帝曰桂楫松舟其猶重朴况乎此¶
槽可得而乘耶乃命以文梓為船木蘭為柁刻飛燕翔¶
鷁飾於船首隨風輕漾畢景忘歸起商臺於池上¶
鶴池在長安城西盤池在西北並廢¶
氷池在長安西舊圖云西有彪池亦名聖女泉盖氷彪¶
聲相近𫝊說之訛也¶
　
<pb:KR2k0001_WYG_004-10b>
　
　
　
　
　
　¶
　
