# -*- mode: mandoku-view; -*-
#+TITLE: 三輔黄圖
#+DATE: 2015-09-12 00:41:21.176644
#+PROPERTY: ID KR2k0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB10n0695-002三輔黄圖-卷二.
<pb:KR2k0001_SBCK_002-1a>¶
三輔黄圖卷之二¶
　　　　長安九市¶
廟記云長安市有九各方二百六十六歩六市在道西¶
三市在道東凡四里爲一市致九州之人在突門夾横¶
橋大道市楼皆重屋又曰旗亭楼在杜門大道南又有¶
當市樓有令署以察商賈貨財買賣貿昜之事三輔都¶
尉掌之直市在富平津西南二十五里即秦文公造物¶
無二價故以直市爲名張衡西京賦云郭開九市通闤¶
帶闠旗亭重立俯察百隧是也又案郡國志長安大俠¶
黄子夏居柳市司馬季主卜於東市晁錯朝服斬於東¶
市西市在醴泉坊¶
<pb:KR2k0001_SBCK_002-1b>¶
　　　　長安八街九陌¶
有香室街夕隂街尚冠前街三輔舊事云長安城中八¶
街九陌漢書劉屈&KR0522;妻梟首華陽街京兆尹張敞走馬¶
章臺街陳湯斬郅支王首縣藁街張衡西京賦云參塗¶
夷庭街街相經㕓里端直甍宇齊平是也¶
　　　　長安城中閭里¶
長安閭里一百六十室居櫛比門巷脩直有宣明建陽¶
昌隂尚冠修城黄&KR0068;北煥南平等里漢書万石君&KR0108;徙¶
家長安戚里宣帝在民間時常在尚冠里劉向列女傳¶
節女長安大昌里人也¶
　　　　宫¶
<pb:KR2k0001_SBCK_002-2a>¶
長樂宫本秦之興樂宫也髙皇帝始居擽陽七年長樂¶
宫成徙居長安城三輔舊事宫殿䟽皆曰興樂宫秦始¶
皇造漢修飾之周回二十里前殿東西四十九丈七尺¶
兩杼中三十五丈深十二丈長樂宫有鴻臺有臨華殿¶
有温室殿有信宫長秋永夀永寧四殿髙帝居此宫後¶
大后常居之孝惠至平帝皆居未央宫漢書宣帝元康¶
四年神爵五采以萬數集長樂宫五鳯三年鸞鳯集長¶
樂宫東闕中樹上王莽改長樂宫爲常樂室在長安中¶
近東直杜門¶
未央宫漢書曰髙祖七年蕭何造未央宫立東闕北闕¶
(闕門&KR0026;也劉熈釋名曰闕在門兩旁中央闕然爲道也/門闕天子号令賞罰所由出也未央宫殿虽南向而上)¶
<pb:KR2k0001_SBCK_002-2b>¶
(書奏事謁見之徒皆在北闕焉是則以北闕爲正門而/又有東闕東門至於西南兩靣無門闕矣盖䔥何立未)¶
(央宫以厭勝/之術理然乎)前殿武庫(藏兵器/之處也)太倉(廪粟所在一百三/十楹在長安城外)¶
(東/南)上見其壯麗太甚怒曰天下匈匈勞苦數嵗成敗未¶
可知是何治宫室過度也何對曰以天下未定故可因¶
以就宫室且天子以四海爲家非令牡麗無以重威無¶
令後丗有以加也上悅自櫟陽徙居焉未央宮周回二¶
十八里前殿東西五十丈深十五丈髙三十五丈(前殿/曰路)¶
(寢見諸侯/羣臣處也)營未央宫因龍首山以制前殿(山長六十里/頭入渭水尾)¶
(逹樊川秦時有黒龍從南山出飲渭水其行道因成土/山䟽山爲臺殿不假板築髙出長安城西京賦所謂䟽)¶
(龍首以抗/前殿此也)至孝武以木蘭爲棼橑(木蘭香木/棼橑棟椽)文杏爲梁¶
柱(杏木之/有文者)金鋪玉户(金鋪扉上有金華中作獸及龍蛇/鋪首以衘環也玉户以玉飾户也)¶
<pb:KR2k0001_SBCK_002-3a>¶
華榱璧璫雕楹玉磶(楹柱也磶/柱下石也)重軒鏤檻青&KR0200;丹墀(青/&KR0200;)¶
(䆫也墀/殿堦也)左墄右平(右乗車上故使之平左以人/上故爲之階級墄階級也)黃金爲¶
璧帶間以和氏珍玉風至其聲玲瓏然也未央宫有宣¶
室麒麟金華承明武臺鈎弋等殿又有殿閣三十有二¶
有壽成萬歲廣明椒房清凉水延玉堂夀安平就宣德¶
東明飛雨鳯凰通光曲臺白虎等殿廟記云未央宫有¶
増成昭陽殿漢宫殿䟽曰未央宫有麒麟閣天禄閣有¶
金馬門青鎻門玄武蒼龍二闕朱鳥堂畫堂甲觀非常¶
室又有鈎盾署弄田三輔決録曰未央宫有延年殿合¶
歡殿四車殿又漢宫閣記云未央宫有宣明長年温室¶
昆德四殿又有玉堂増盤閣宣室閣三輔舊事云武帝¶
<pb:KR2k0001_SBCK_002-3b>¶
於未央宫起髙門武臺殿漢武故事云神明殿在未央¶
宫王莽改未央宫曰壽成室前殿曰玉路堂如路寢也¶
按舊圖漸臺織室凌室皆在未央宫○建章宫武帝太¶
&KR0004;元年栢梁殿災粤巫勇之曰粤俗有火災即復起大¶
屋以厭勝之帝於是作建章宫度爲千門萬户宫在未¶
央宫西長安城外帝於未央宫營造日廣以城中爲小¶
乃於宫西跨城池作飛閣通建章宫構輦道以上下(輦/道)¶
(爲閣道可以/乗輦而行)宫之正門曰閶闔(閶闔天門也宮門名/閶闔者以&KR0090;天門也)髙¶
二十五丈亦曰璧門左鳯闕(闕上有金鳯髙丈餘漢書/集注曰今長安故城西俗)¶
(呼貞女楼即/建章闕也)髙二十五丈右神明臺(言䑓髙神明/可居其上)門内¶
北起別風闕(在閶闔門内以其出宫垣識/風從何處來以爲闕名也)髙五十丈對¶
<pb:KR2k0001_SBCK_002-4a>¶
峙井幹樓髙五十丈輦道相属焉連閣皆有罘罳(連閣/曲閣)¶
(也以覆重刻垣墉■翳之處/畫以雲氣鳥獸其形罘罳然)前殿下視朱央其西則廣¶
中殿受萬人三輔舊事云建章周回三十里東起別風¶
闕髙二十五丈乗髙以望逺又於宫門北起圎闕髙二¶
十五丈上有銅鳯凰赤眉賊壞之西京賦云圎闕聳以¶
造天&KR0002;&KR0031;碣之相望是也廟記云建章宫北門髙二十¶
五丈建章北闕門也又有鳯凰闕漢武帝造髙七十丈¶
五尺鳯凰闕一名別風闕又云嶕嶢闕在圎闕門内二¶
百歩繁欽建章序云秦漢規模廓然泯毀惟建章鳯闕¶
聳然獨存雖非&KR0090;魏之制亦一代之巨觀古&KR0084;云長安¶
城西有&KR0031;闕上有&KR0031;銅雀一鳴五榖熟再鳴五穀熟按¶
<pb:KR2k0001_SBCK_002-4b>¶
銅雀即銅鳯凰也楊震&KR0028;輔古語云長安民俗謂鳯凰¶
闕爲貞女樓(司馬相如賦云豫章貞女樹長千仞大連/抱冬夏常青未甞凋落&KR0002;有貞節故以爲)¶
(名)漢書曰建章宫南有玉堂璧門三層䑓髙三十丈玉¶
堂内殿十二門階陛皆玉爲之鑄銅鳯髙五尺飾黄金¶
棲屋上下有轉樞向風&KR0002;翔椽首薄以璧玉因曰璧門¶
建章有駘蕩馺娑枍詣天梁竒寳鼓簧等宫又有玉堂¶
神明堂䟽圃鳴鑾竒華銅柱凾德二十六殿太液池唐¶
中池¶
桂宫漢武帝造周回十餘里漢書曰桂宫有紫房&KR0232;道¶
通未央宫&KR0028;輔記云桂宫在未央北中有明光殿土山¶
&KR0232;道從宫中西上城至建章神明臺蓬萊山三秦記未¶
<pb:KR2k0001_SBCK_002-5a>¶
央宫漸臺西有桂宫中有明光殿皆金玉珠璣爲簾箔¶
處處明月珠金戺玉堦晝夜光明又西京雜記云武帝¶
爲七寳牀雜寳按厠寳屏風列寳帳設於桂宫時人謂¶
爲四寳宫(長安記曰桂宫在未/央宫北亦曰北宫)¶
北宫在長安城中近桂宫俱在未央宫北周回十里高¶
帝時制度草創孝武増修之中有前殿廣五十歩珠簾¶
玉户如桂宫漢書曰吕太后崩孝惠皇后廢處北宫又¶
曰哀帝崩貶皇太后趙氏爲孝成皇后退居北宫皇后¶
薄氏退居桂宫¶
甘泉宫一曰雲陽宫史記秦始皇二十七年作甘泉宫¶
及前殿築甬道(築垣墻/如街巷)自咸陽屬之&KR0028;輔記曰林光宫¶
<pb:KR2k0001_SBCK_002-5b>¶
一曰甘泉宫秦所造在今池陽縣西故甘泉山宫以山¶
爲名(或曰髙泉山盖/習俗語訛尓)宫周匝十餘里漢武帝建元中増¶
廣之周十九里去長安三百里望見長安城黄帝以來¶
圎丘&KR0021;天處(漢志雲陽縣有休屠金人徑路神祠三所/音義云匈奴&KR0021;天處本雲陽甘泉山下秦)¶
(奪其地徙休屠右地郊祀志/云徑路神祠祭休屠王處)遁甲開山圗云雲陽先生¶
之墟也武帝造闕於南以&KR0090;方色於甘泉宫更置前殿¶
始造宫室有芝生甘泉殿邊房中(房中樂有/芝草之&KR0084;)漢舊儀云¶
芝有九莖(芝草&KR0084;曰/九莖連葉)芝金色緑葉朱實夜有光乃作芝¶
房之&KR0084;帝又起紫殿雕文刻鏤黼黻以玉飾之成帝永¶
始四年行幸甘泉郊㤗畤神光降於紫殿今按甘泉谷¶
北岸有槐樹今謂玉樹根幹盤峙三二百年木也楊震¶
<pb:KR2k0001_SBCK_002-6a>¶
關輔古語云&KR0132;老相傳咸以謂此樹即楊雄甘泉賦所¶
謂玉樹青葱也甘泉有髙光宫又有林光宫有長定宫¶
竹宫通天臺通靈䑓武帝作迎風舘於甘泉山後加露¶
寒儲胥二舘皆在雲陽甘泉中西廂起彷徨&KR0026;築甘泉¶
苑建元中作石闕封巒鳷鵲&KR0026;於&KR0080;垣内宫南有昆明¶
池&KR0080;南有棠梨宫¶
漢未央長樂甘泉宫四面皆有公車(公車主受/章䟽之處)¶
司馬門凢言司馬者宫垣之内兵衛所在司馬主武事¶
故謂宫之外門爲司馬門按漢宫衛令諸出入殿門公¶
車司馬門者皆下不如令罰金四兩王莽改公車司馬¶
門曰王路四門分命諫大夫四人受章䟽以通下情(百/官)¶
<pb:KR2k0001_SBCK_002-6b>¶
(表衛尉屬官有公車司馬令丞漢官儀云公車司馬掌/殿司馬門夜儌宫中天下上事及闕下凢所徴召皆緫)¶
(領之令秩/六百石)¶
三輔黄圖卷之二¶
